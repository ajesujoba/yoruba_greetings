Yoruba	English
Ẹ káàrọ̀	Good morning
Ẹ káàsán	Good afternoon
Ẹ káalẹ́	Good evening
Àgò onílé	Is anybody home?
Ẹ kú ìkàlẹ̀	Compliment for sitting
Ẹ kú ìdúró	Compliment for standing
Ẹ kú iwájú	Compliment for arriving early 
Ọkọ̀ á rẹ̀fó	Safe ride 
Ọkọ̀’re lẹ̀ ó wọ̀ o	Safe ride 
Àlọ yóò dára, àbọ̀ yóò dùn	Journey mercy   
Àjọ kò tú o	Compliment for togetherness  
Ẹ máa kálọ	Do join us
Àsùn jí	Sleep tight /sleep well 
Ajé yóò dí i	Compliment for loss recovery 
Mo mọ̀ ọ́n rìn	I came just in time
Mo báa yín re	Just in time  
Ẹ rè wá o	Goodbye 
Àdélé báre	Goodbye 
Ẹ kú ìdìde	Thanks for coming
Ẹ kú ọlá	Compliment for enjoying affluence 
Ẹ kú àrótí	Thanks for being there
Ẹlẹ́dàá yóò gba aájò	May God answer your prayer 
Ẹ kú ọ̀rọ̀ èèyàn	Compliment for losing a beloved 
Ẹ kú ìfẹ́	Thanks for the love
Ayọ̀ lẹ ó fi gbà á	May you be celebrated too 
Ẹ kú làásìgbò	Sorry for your troubles 
Ẹ̀yìn ìyàwó kò ní mọ ẹni	Happy married life
Òwò èrè ni Ọlọ́run yóò pè é	Wishing you a fruitful marriage 
Ẹ kú àkẹ́nù	Compliment for stillbirth  
Àwòdì, o kú ewu	Compliment for escaping danger  
Ẹ kú àjàlà	Compliment for escaping danger  
Ọlọ́run yóò fi òfò ra ẹ̀mí	Compliment for loss recovery 
Omi ló dànù, Ọlọ́run kò ní jẹ́ kí agbè ó fọ́	Compliment for stillbirth  
Ẹ kú bí Ọlọ́run ti wí	Compliment for trouble times  
Ọlọ́run yóò ti ìlẹ̀kùn ìbànújẹ	May your problems be over. 
Ẹ kú àtẹ̀yìnkú	Compliment for losing a young adult 
Ẹ kú àyọ́lọ	Compliment for losing a young adult 
Ẹ kú ọdún	Happy celebration 
Ẹ kú ìyèdún	Happy new year 
Ọdún ó ya abo	Compliment for new year 
Ẹ kú ìpalẹ̀mọ́ ọdún	Happy new year in advance 
Ẹ kú ọ̀gbẹlẹ̀	Compliment for dry season 
Ẹ kú ọ̀dá yìi	Compliment for dry season  
Ẹ kú ọ̀gìnnìtì	Compliment for cold season 
Ẹ kú òtútù yìi	Compliment for cold season
Ẹ kú ìgbà tó dé	Compliment for the new season 
Ẹ kú àsìkò yìí	Compliment for this time  
Kí Ọlọ́run má kọ àtúnrí	We shall meet again  
Ìpàdé wa bíi oyin	See you later 
Ọlọ́run kò ní ṣe èyí láṣe mọ	Many happy returns  
Ẹ kú oyè	Happy coronation 
Ẹ kú ewu	Compliment for giving birth 
Mo yọ̀ fún ọ	I rejoice/felicitate with you. 
Ayọ̀ abara tíntín	Compliment for giving birth 
Ẹ kú ọwọ́ lómi	Compliment for giving birth  
Àsùn wú o	Sleep tight /sleep well 
Ẹ kú ará fẹ́ra kù	Comliment for losing your beloved 
Àrokobọ́dún dé	Compliment for farming 
Àrọyè o	Compliment for iron melting    
Àrìnpa	Happy hunting 
Asogun aro o	Compliment for fabric dyeing 
Ojúgboro o	Compliment for making hairdo 
Àhunlà o	Compliment for fabric weaving 
Àbọrúbọyè	Compliment for ifa worship   
Ọlọsẹ yóò gbà á o	May the ọlọsẹ diety accept your prayer 
Ajé rere yóò wọgbá	Compliment for business profit 
Àdẹpa o!	Happy hunting!
Kádé pẹ́ lórí; Kí bàtà pẹ́ lésẹ̀	Long live the king/queen 
Àjẹgbó, àjẹtọ́, àjẹpẹ́	Long life, long live, long reign
Ẹ kú ìbà o	Compliment for paying homage 
Àrẹpọ́n	Compliment for fabric dyeing 
Àmọyè o	Compliment for moulding pot
Ẹmu á ṣẹ̀ o	Compliment for palmwine tapping  
Mo kọ́ta, mo kópè	Compliment for playing game. 
Àwẹ̀lú o	Compliment for swimming 
Ẹ kú atótónu	Compliment for peacekeeping  
Ẹ kú ọjọ́ mẹ́ta	It has been a long time
Ẹ kú dédé ìwòyí	Compliment for this period
Ẹ kú ìjókò	Compliment for sitting 
Ọwọ́ á dẹ o	Happy hunting 
Ẹ kú aráfẹ́rakù	Compliment for losing your beloved 
Ẹ kú òǹgbẹ	Compliment for fasting 
Ẹ káàbọ̀	Welcome 
Ẹ kú ìpàdé	Compliment for a successful meeting
Ẹ kú àìgbàgbé	Compliment for not forgetting 
Ẹ kú bọ́jọ́ ṣe rí	Compliment for the day's weather 
Ẹ kú bó ṣe ń lọ	Compliment for the current state of things
Igbà á ro	Compliment for palmwine tapping 
Àrẹdú o	Compliment for fabric dyeing 
Ẹ kú òde	Compliment for attending party 
Ẹ kú ìyálẹ̀ta	Comliment for late morning period  
Ẹ kú kó lè da	Compliment for goodwill 
Ẹ kú ìlú	Compliment for community service 
Ẹ kú gbogbo ìgbà	Thanks for always being there
Ẹ kú ọrọ̀ ìlú	Compliment for community service 
Ẹ kú àdúrà	Compliment for praying
Ẹ kú odò	Compliment for fetching water 
Ẹ kú ọwọ́ lómi	Compliment for giving birth 
Ẹ kú ọjọ́ gbọọrọ	Long time no see. 
Ẹ kú ìdìde	Thank you for coming 
Ẹ káàrọ̀ ẹ̀yin ọ̀rẹ́, gbogbo ile ńkó?	Good morning friends, how is family?
Ẹ káàrọ̀ olùkọ́, inú wa dùn láti ríi yín.	Good morning teacher, we are happy to see you.
Káàrọ̀ Túnjí, ṣé àlàáfíà ni?	Good morning Tunji, hope you are fine?
Mo kí gbogbo yín o, ẹ káàrọ̀!	I greet you all, good morning!
Ẹ káàrọ̀ bàbá, ara ò le bí?	Good morning father, hope you are healthy? 
Ẹ káàsán gbogbo Ilé, oúnjẹ mi dà?	Good afternoon house, where is my food? 
Ẹ kásàán ìyá àgbà, mo ti dé. 	Good afternoon grandma, I am back.
Káàsán Abósẹ̀dé, ó tójọ́ mẹ́ta.	Good afternoon Abosede, it’s been a while.
Ẹ káàsán awakọ̀, níbo lẹ̀ ń lọ?	Good afternoon driver, where are you heading?
Ẹ káàsán ìya olóúnjẹ, kí lẹ ní?	Good afternoon food vendor, what do you have? 
Ẹ káalẹ́ níbí o, mo ń bèrè ẹnìkan ni.	Good evening here, I’m looking for someone. 
Káàlẹ Dáfídì, ǹjẹ́ o ti ṣetán?	Good evening David, are you done? 
Ẹ káalẹ́ màámi, a ò tí ì jẹun alẹ́.	Good evening mother, we have not had dinner.
Ẹ káalẹ́, ẹ káàbọ̀ sí ẹ̀kọ alẹ́.	Good evening, welcome to evening study/night class.
Ẹ káalẹ́, ìròyin alẹ́ la mú wá.	Good evening, we bring you the evening news.
Àgò onílé, ṣé ká wọlé? 	Is anybody home, may I come in?
Àgò ònílé, àlejò ń bọ̀ o	Is anybody home, a visitor beckons
Àgò onílé, onírẹsì ń kíi yín.	Is anybody home, the rice-seller is saying hello.
Àgò onílé, fàájì ń bẹ lóde.	Is anybody home, there is merriment outside
Àgò onílé, woléwolé ti dé.	Is anybody home, the house inspector is here?
̣ kú ìkàlẹ̀ bàbá, ṣé wọ́n ti fún yín loúnjẹ?	Compliment for sitting father, have you been served?
Ẹ kú ìkàlẹ̀ ẹ̀yin ọ̀rẹ́, kí la tún rí gbọ́?	Compliment for sitting friends, what is it this time?
Ẹ kú ìkàlẹ̀ alàgbà, kẹ́ ẹ pẹ́ o.	Compliment for sitting elder, may you live long.
Ẹ kú ìkàlẹ̀ ẹ̀yin èro ọkọ̀, a á gúnlẹ̀ ayọ.	Compliment for sitting passengers, may we alight safely.
Ẹ kú ìkàlẹ̀ o, a mọ rírì yín.	Compliment for sitting, we appreciate you.
Ẹ kú ìdúró ẹ̀yin àgbàgbà, yóò dára.	Compliment for standing elders, it shall be well. 
Ẹ kú ìdúró ẹ̀yin ọmọ ẹgbẹ́, ẹ jẹ́ á wọlé.	Compliment for standing group member, let’s go in.
Ẹ kú ìdúró ẹ̀yin èyàn, a ó bẹ̀rẹ̀ láìpẹ́.	Compliment for standing people, we will start soon.
Ẹ kú ìdúró olúyoko, à ń gbádùn iṣẹ́ yin.	Compliment for standing anchor, we are enjoying your service. 
Ẹ kú ìdúró, a tọrọ àforíjì fún pípẹ́ wa.	Compliment for standing, we seek forgiveness for coming late. 
Ẹ kú iwájú ìya wa, ṣé wọ́n ti bẹ̀rẹ̀?	Compliment for arriving early mother, have they started? 
E ti débí ṣá, ẹ kú iwájú o.	So you are here already, Compliment for arriving early.
Ẹ kú iwáju,́ Ṣé a ò da yín dúró báyìí?	Compliment for arriving early, hope we didn’t keep you waiting?
Ẹ kú iwájú, alága ńkọ́?	Compliment for arriving early, where is the chairman?
Ẹ kú iwájú ìya Adéọlá, kí lẹ ti ṣe?	Compliment for arriving early Adéọlá’s mum, what have you done?
Ẹ ti ń lọ niyẹ́n? ọkọ̀ á rèfó o.	You are going already? Safe ride.
A ó ma fojú sónà láti ríi yín, ọkọ̀ á rẹ̀fó.	Looking forward to seeing you, safe ride.
Ìyá, a ti ń lọ, ó dá a, ọkọ̀ á rèfó.	Mother, we are leaving, it is okay, safe ride.
Ẹ ṣe jẹ́jẹ́ o, ọkọ̀ á rèfó.	Be careful please, safe ride.
Ẹ kílé o, ọkọ̀ á rèfó.	Regards to family, safe ride.
Wọ́n ní kí n kí yín pé ọkọ̀’re lẹ̀ ó wọ̀ o.	S/he said I should wish you safe ride.
Ẹ ń lọ ọjà lọ́la àbí? ọkọ̀’re lẹ̀ ó wọ̀ o.	You are going to the market tomorrow right? Safe ride.
A fẹ́ rìnrìnàjò lọ́la o! ó dáa, Ọkọ̀’re lẹ̀ ó wọ̀ o.	we want to travel tomorrow! Okay, safe ride.
Ó dábọ̀ o, ọkọ̀’re lẹ̀ ó wọ̀ o.	Goodbye, safe ride.  
Ẹ ṣeun o, ọkọ̀’re lẹ̀ ó wọ̀ o.	Thank you, safe ride.  
Ẹ bá mi kí wọn lọ́hùn o, àlọ yóò dára, àbò yóò dùn.	Do extend my greeting to them over there, journey mercy.
Ẹ mú ǹkan bọ̀ o, àlọ yóò dára, àbọ̀ yóò dùn.	Do come back with something, journey mercy.
Ẹ má pẹ̀ o, àlọ yóò dára, àbọ̀ yóò dùn.	Don’t stay long, journey mercy.  
Àlọ yóò dára, àbọ̀ yóò dùn, ẹ ò ní lọ àlọọ̀dé.	Journey mercy, may you not go on a journey of no return. 
Mi ò mọ̀ pé wọ́n ti gbéra, àlọ yóò dára, àbọ̀ yóò dùn.	I didn’t know they have left, journey mercy.  
Mo ti gbọ́ nípa ẹgbẹ́ tuntun náà, àjọ kò tú o.	I have heard about your new group, compliment for togetherness.  
Òní ni àjọ̀dún ẹgbẹ́ yín? Àjọ kò tú o.	Today is the anniversary of your group? Compliment for togetherness.
Mo kí gbogbo ọmọ ẹgbẹ́ o, àjọ kò tú o.	I greet all members, compliment for togetherness.   
Àjọ kò tú, ọmọ ẹgbẹ́ á máa lé o.	Compliment for togetherness, may we continue to increase in number.
Inú mi dùn wí pé ẹ gbàmí lálejò, àjọ kò tú o.	I am happy to be hosted by you, compliment for togetherness.
Àwá ti ṣetán ní tiwa o, ẹ máa kálọ.	We are done already, do join us
A ti wà lóde o, ẹ máa kálọ.	We are outside, do join us. 
Ẹ máa kálọ níbi ìfinijoyè ọba tuntun.	Do join us at the coronation/installation of the new king.
Ìpàdé ti yá nìyẹn o, ẹ máa kálọ.	It is time for the meeting, do join us.
Mo ti fi ìwé àpèjẹ náà sílẹ̀ fun yín, ẹ máa kálọ.	I have dropped the invitation for you, do join us. 
Ọmọ náà ń sun. Mo gbọ́, àsùn jí.	The baby is sleeping. I have heard you, sleep well.
Bàbá ṣì ń rẹjú kẹ̀? Àsùn ji ó.	father is still taking a nap? Sleep well.
Mo fẹ́ sun. ó dáa, àsùn jí.	I want to sleep. Okay, sleep well.
Ó dàárọ̀ ẹ̀yin ọ̀rẹ́, àsùn jí.	Good night friends, sleep well.  
Ẹ má pẹ̀ dé lọ́la o, àsùn jí. 	Don’t arrive tomorrow, sleep well.
Mo bá a yín dárò o, ajé yóò di.	I sympathise with you, compliment for loss recovery.
Mo gbọ́ pé wọ́n já ìsọ yín, ajé yóò di.	I heard that your store was burgled, compliment for loss recovery.
Gbogbo rẹ̀ ti bàjẹ́ tán, ajé yóò di.	They are all spoilt, compliment for loss recovery. 
Ẹ má rò ó o, ajé yóò di.	Don’t think about it, compliment for loss recovery
Iná jó dúkìya yín kẹ̀? Ajé yóò di o.	Fire consumed your property? Compliment for loss recovery.
Olóhun ṣeun, mo mọ̀ ọ́ rìn.	Thank God, I came just in time.
Pé mo bá a yín nídi oúnjẹ, mo mọ̀ ọ́ rin.	That I met while eating, I came just in time.
Mo mọ̀ ọ́ rìn, ẹ jọ̀wọ́ ẹ má lọ mọ́.	I came just in time, please don’t go again.  
Ó ti ẹ̀ ti dá a, ẹ mọ̀ ọ́ rìn.	That’s good, you came just in time. 
A mọ̀ ọ́ rin, oúnjẹ ti jiná.	We came just in time, the food is ready.
Kò sí àní-àní, mo báa yín re.	No doubt, I am on time. 
Ẹ̀wà rè é, mo báa yín re.	Here is beans, I am on time.
Òkèlè lẹ̀ ń jẹ, mo báa yín re.	You are eating swallow, I am on time.  
Àsìkò àtijẹun ti tó, mo báa yín re.	It is time to eat, I am on time. 
Mo báa yín re, Ẹ gbé oúnjẹ tèmi náà wá.	Bring my own food too, I am on time. 
Ẹ kú ìdúró baba! Ẹ rè wá o.	Compliment for standing father! Thank you. 
Ẹ kú ijókò ẹ̀yin ẹgbẹ́! Ẹ rè wá o.	Compliment for sitting members! Thank you. 
Ẹ kú àpérò o! Ẹ rè wá o.	Compliment for conferencing! Thank you.
Àwá ń lọ o! ẹ rè wá o.	we are leaving! Thank you.
Ẹ kú ìkàlẹ̀! Ẹ rè wá o.	Compliment for sitting! Thank you. 
Ẹ kú ìdìde o, àdélé báre o.	Thanks for coming, goodbye. 
Ẹ kú àyẹ́sí o, àdélé báre.	Thanks for coming, goodbye. 
Ẹ kí àwọn ọmọ o, àdélé báre.	Regards to the children, goodbye.
Àdélé báre  ọlọ́hun ò ní kọ àtúnrí wa o.	Goodbye, we shall meet again.
A mọ rírì yín o, àdélé báre.	We appreciate you, goodbye.  
Ẹ kú ìdìde, tiyín náà á dé.	Thanks for coming, yours too shall come. 
Gbogbo yín la kí o, ẹ kú ìdìde.	We greet you all, thanks for coming. 
Ṣé pẹ́yin náà wá? Ẹ kú ìdìde.	So you came too? Thanks for coming.
Ẹ kú ìdìde, ire á kárí.	Thanks for coming, you shall be celebrated too. 
Ẹ kú ìdìde, ọkọ̀ á réfò.	Thanks for coming, safe ride.
Ìgbádùn lẹ wà o, ẹ kú ọlá.	You are really having fun, compliment for enjoying affluence. 
Ẹ kú ọlá o baba!	Compliment for enjoying affluence father.
Ìhàyín lẹ wà? Ẹ kú ọlá.	Here you are? Compliment for enjoying affluence.
Olúwaà mi o, ẹ kú ọlá.	Your highness, compliment for enjoying affluence.
Ẹ kú ọlá bàba olóyè.	Compliment for enjoying affluence chief.
Ẹ kú àrótì, a ò ní rí irú rẹ̀ mọ́.	Thanks for being there, May we never experience such again. 
Ìyá Adé ẹ ṣeun, ẹ kú àrótì mi.	Thank you Adé’s mom, thanks for being there for me.  
Adúpẹ́, ẹ kú àrótì.	We are grateful, thanks for being there.
Ẹ ṣeun, ẹ kú àrótì mi, ire là ó má rí o.	Thank you, thanks for being there, may we experience good things. 
Bísí ó ṣeun ó ku àrótì mi, ọmọ yóò tọ́jú ẹ.	Thank you Bisi, thanks for being there, your children will take care of you.
Ẹ kù ìnáwó, Ẹlẹ́dàá yóò gbà áàjọ̀.	Happy celebration, may God answer your prayer. 
Ẹ kú ṣíṣe òní o, Ẹlẹ́dàá yóò gbà áàjọ̀ o.	Happy celebration, may God answer your prayer. 
Pẹ̀lẹ́, Ẹlẹ́dàá yóò gbà áàjọ̀ rẹ.	Sorry, may God answer your prayer. 
Ẹ kú àfokànsìn, Ẹlẹ́dàá yóò gbà áàjọ̀.	Compliment for your devotion, may God answer your prayer. 
Ẹ kú àdúrà, Ẹlẹ́dàá yóò gbà áàjọ̀.	Compliment for praying, may God answer your prayer.
Ẹ kù ọ̀rọ̀ ènìyàn tí bàbá àgbà o.	Compliment for losing your beloved grandfather.
Ẹ kú ọ̀rọ̀ ènìyàn, a ò ní rí irú rẹ̀ mọ́ o.	Compliment for losing your beloved, may we not experience such again.
Ẹ kú àtẹ̀mọ́ra, ẹ sì kú ọ̀rọ̀ ènìyàn.	Compliment for losing your beloved. 
Ẹ kú ọ̀rọ̀ ènìyàn, ọjọ́ yóò jìn síra.	Compliment for losing your beloved, may you live long. 
Bọlá pẹ̀lẹ́!, ó sì kú ọ̀rọ̀ ènìyàn.	Sorry Bola, and Compliment for losing your beloved
Ẹ pẹ̀lẹ́ níbè yẹn, ẹ sì kú ìfẹ́.	Hello there, and thanks for the love. 
Ẹ ṣeun àná, ẹ sì kú ìfẹ́.	Thanks for yesterday, and thanks for the love.  
Ẹ kú ìfẹ́ wá ìgbà gbogbo.	Thanks for the love every time.  
Ẹ kú ìfẹ́, Ire là ó má bá ara wa ṣe.	Thanks for the love, may we continue to celebrate one another. 
Ẹ kú ìfẹ́ ati ànawọ́sí àná. 	Thanks for yesterday’s love and gift. 
Ìyá Bísí ṣeun àná, ayo ni yóò fi gbà á.	Thanks to Bisi’s mum for yesterday, may she be celebrated too. 
Gbogbo ẹgbẹ́, mo dúpẹ́ gidi ó, ayọ̀ lè ó fi gbà á.	To all members, I am very grateful, may you be celebrated too. 
Ayọ̀ lè ó fi gba gbogbo oore yín o.	May you be celebrated for all the good you have done.
Ayọ̀ lè ó fi gba gbogbo ìṣe rere yín láṣẹ Èdùmàrè.	May you be celebrated for all the good you have done by the grace of God. 
Kunle gbìyànjú níbi ìnáwó àná rẹ, ayọ̀ ni yóò fi gba ìṣe rẹ gbogbo.	Kunle tried so much at his in-law’s party, May he be celebrated for all his works.
Ah! eléyìí máa lé  o, ẹ kú làásìgbò.	Ah! This is serious, sorry for your troubles. 
Ẹ kú ọ̀rọ̀ ènìyàn, ẹ sì kú làásìgbò yìí.	Compliment for losing your beloved and sorry for your troubles. 
Ẹ pẹ̀lẹ́, ẹ kú làásìgbò.	Sorry and sorry for your troubles 
Ẹ kú làásìgbò àwọn ará òkè Ọya.	Sorry for your troubles of those abroad.  
Ẹ kú làásìgbò, Elédùmarè yóò tù yín lára. 	Sorry for your troubles, may God comfort you. 
Ẹ kú oríire, ẹ̀yìn ìyàwó kò ní mọ ẹni.	Congratulations, happy married life.  
Ẹ kú oríire ìgbáyàwo ọmọ yín, ẹyin ìyàwó kò ní mọ ẹni lágbára Ọlọ́run.	Congratulations on your child’s weeding, happy married life.  
Ẹ̀yin ìyàwó kò ní mo ẹni, yóò bísun, bíwàlẹ̀ o.	Happy married life, she will give birth to both male and female.   
Ìyá gbàdúrà fún ìyàwó pé ẹ̀yìn ìyàwó kò ní mọ ẹni.	Mother prayed for the bride for a happy married life.   
Ẹ̀yin ìyàwó kò ní mọ ẹni ní gbogbo ẹbí ń gbàdúrà fún tọkọtaya.	The whole family is praying for the couples for a happy married life. 
Ẹ kú oriire, òwò èrè ni Ọlọ́run yóò pè é.	Congratulations, wishing you a fruitful marriage.   
Ẹ káábọ̀ sí ìgbéayé tuntun, òwò èrè ni Ọlọ́run yóò pè é.	Welcome to a new beginning, wishing you a fruitful marriage.
Mo báa yín yọ̀, òwò èrè ni Ọlọ́run yóò pè é.	I rejoice with you, wishing you a fruitful marriage.
Fún tọkọtìyàwò, òwò èrè ni Ọlọ́run yóò pè é fún wa.	For the couples, wishing you a fruitful marriage.
òwò èrè ni Ọlọ́run yóò pè ìgbéyàwo yín.	May your marriage be a fruitful one. 
Ẹ kú àkénù, Ọlọ́run yóò ṣe èyí tó dára.	Compliment for stillbirth, May God grant you a living one. 
Ẹ kú àkénù mà ni wón kí ìdílé Olá láti àná.	They have been complimenting Ola’s family for stillbirth since yesterday.   
Ẹ kú àkénù, èyí tó dára ní olórun yóò ṣe.	Compliment for stillbirth, God will grant you a good one.  
Ohùn Ẹ kú àkénù kò ní fọ si yin.	May you not get a compliment for a stillbirth.  
Ẹ kú àkénù, èyí yóò jẹ àṣemọ nínú ìdílé yín.	Compliment for stillbirth, this shall be the last in your household. 
Ìyá Ṣadé kí mi wípé àwòdì o ku ewu.	Sade’s mum complimented me for escaping danger. 
pẹ̀lẹ́! mo bá ọ yọ, àwòdì o ku ewu.	Sorry! I rejoice with you, compliment for escaping danger. 
Àwòdì o ku ewu, Olóhun yọ ẹ́.	Compliment for escaping danger, God saved you.  
Ìyá àgbà ẹ kú ijọ́ mẹta, ẹ sì kú ewu àwòdì.	Been a while grandma, and compliment for escaping danger. 
Gbogbo akẹ́kọ̀ọ́ ń kí olùkó àgbà pé àwòdì o kú ewu.	All the students are complimenting the head teacher for escaping danger.
Ẹ kú àjàlà tí ìjàmbá ọkọ náà.	Compliment for escaping the danger of the car accident.   
Ẹ kú àjàlà iná náà.	Compliment for escaping the danger of the car accident.   
Ayọ̀tẹ́tí kí ọ̀rẹ́ rẹ kú àjàlà ilé tí ó wó náà.	Ayọ̀tẹ́tí complimented his friend for escaping the danger of the collapsed building. 
Ẹ kú àjàlà ọkọ̀ ojú omi tó dánù.	Compliment for escaping the danger of the boat that capsized.  
Ẹ kú oríire, ẹ sì kú àjàlà.	Congratulations and compliment for escaping danger. 
Àjàlá kí ọ̀rẹ́ rẹ̀ pé Ọlọ́run yóò fi òfò ra èémí.	Àjàlá complimented his friend for loss recovery. 
Àgbẹdọ̀! A kì í kí olóyún wí pé Ọlọ́run yóò fi òfò ra èémí.	Abomination, you don’t compliment a pregnant woman for loss recovery. 
 Ẹ pẹ̀lẹ́ ti ọkọ tí wọ́n gbé lọ, Ọlọ́run yóò fi òfò ra ẹ̀mí.	Sorry about the car that was stolen, compliment for loss recovery. 
Ẹ Káàsán nílé yìí ó, Ọlọ́run yóò fi òfò ra èémí, a kò sì ní rí irú rẹ̀ mọ.	Good afternoon here, compliment for loss recovery, may you not experience such again.   
Mo gbọ́ ìròyin aburú náà, ọlọ́run yóò fi òfò ra ẹ̀mí.	I heard the bad news, compliment for loss recovery.
Ohun omi lọ́ dánù, Ọlọ́run kò ní jẹ́ kí agbè ó fọ́ hàn sí ẹ.	May you not be complimented for stillbirth. 
Ẹ kú àmúmọ́ra, omi lọ dànù, Ọlọ́run kò jẹ ki àgbè kó fọ́.	Sorry for the loss, compliment for stillbirth. 
Ẹ má rò ó, omi lọ dànù, Ọlọ́run kò jẹ ki àgbè kó fọ́.	Don’t think about it, compliment for stillbirth.  
Ìyá àgbà gbàdúrà fún Bísí wí pé ayé ó ní pàrọwà pé omi lọ́ dànù àgbè kò ní fọ́ fún un.	Grandma prayed for Bisi that the world will not compliment her for stillbirth.
Àwọn ènìyàn pàrọwà fún ìyá ìkókó wí pé omi ló dànù, Ọlọ́run kò jẹ ki àgbè kó fọ́.	People complimented the new mother for stillbirth. 
Ẹ kú bí Ọlọ́run ti wí, gbogbo nǹkan yóò dára.	Compliment for trouble times, all will be well. 
Ẹ kú bí Ọlọ́run ti wí, ẹ sì kú àmúmọ́ra.	Compliment for trouble times, and sorry for the loss.  
Wọn kí Ayọ̀ pé ó kú bí Ọlọ́run ti wí.	Ayo was complimented for his trouble times. 
Ẹ kú bí Ọlọ́run ti wí, ọ̀nà mìíràn yóò sí.	Compliment for trouble times, God will make a way
Ẹ kú bí Ọlọ́run ti wí, èyí tó dára ní Ọlọ́run yóò ṣe.	Compliment for trouble times, God will do a good one.  
Ẹ kú ọrọ̀ ènìyàn, Ọlọ́run yóò tí ilẹ̀kùn ìbànújẹ́.	Compliment for losing your beloved, may your problems be over. 
Ọlọ́run yóò tì ilẹ̀kùn ìbànújẹ́ lágbára àwon alálẹ̀ ilẹ̀ yìí.	May your problems be over by the power of the deity. 
Ọlọ́run yóò ti ilẹ̀kùn ìbànújẹ́ fún àwọn ẹbí olákúnlé, ìrora náà tí pọ̀jù.	May the problems of Olúkúnlé family be over, the pain is too much. 
Ẹ kú ọ̀fọ̀, Ọlọ́run yóò ti ilẹ̀kùn ìbànújẹ́.	Compliment for the loss, may your problems be over.   
Bàbà àgbà wí pé Ọlọ́run yóò ti ilẹ̀kùn ìbànújẹ́ tí ó wà nínú ebi àwọn.	Grandpa said may the problems of his family be over. 
Ẹ kú àtẹ̀yìnkú, Ọlọ́run yóò dá ibi dúró.	Compliment for losing a young adult, may God forestall evil.  
Ẹ kú àtẹ̀yìnkú, a ó ní rí irú rẹ̀ mọ.	Compliment for losing a young adult, may we not see such again.  
Ẹ kú àtẹ̀yìnkú, àwọn tó kù a dàgbà.	Compliment for losing a young adult, the rest shall live long.  
Ẹ kú àtẹ̀yìnkú, ire là ó má rí.	Compliment for losing a young adult, goodness is all we pray for. 
Ẹ kú àtẹ̀yìnkú, Ọlọ́run yóò ṣe èyí ní áṣemọ.	Compliment for losing a young adult, may this be the last. 
Olórí ebi kí àwọn ará ilé kú àyọ́lọ.	The head of the family complimented his household for losing a young adult. 
Ẹ kú àyọ́lọ, ibi yóò lọ pin.	Compliment for losing a young adult, may the evil end. 
Ẹ kú àyọ́lọ, a ó ní rí eléyìí mọ.	Compliment for losing a young adult, may we not see such again.  
Ẹ kú àyọ́lọ, àwọn tó kù yóò di irú di igba mo yín lọ́wọ́.	Compliment for losing a young adult, the rest shall multiply.  
Ẹ kú àyọ́lọ, Ọlọ́run á dúró tì yín .	Compliment for losing a young adult, may God be with you.
Ẹ kú ọdún, ẹ̀mí wà yóò ṣe ọ̀pọ̀lọpọ̀ rẹ.	Happy celebration, may we celebrate more of this.  
Ẹ kú ọdún, Ọlọ́run kò ní ṣe ni àṣemọ fún wa.	Happy celebration, may this not be the last. 
Ẹ kú ọdún, ojú wa yóò má rí ọdún.	Happy celebration, may we witness many years.  
Àwọn olùjọsìn kí ara wọn kú ọdún.	The worshipers greeted one another a happy celebration.  
Ẹ kú ọdún ẹ̀yin akọrin.	Happy celebration choristers.   
Ẹ kú ìyèdún kò ní jẹ́ ni àṣemọ fún wa.	Happy New Year, may this not be the last for us.  
Ẹ kú ìyèdún ọdún ìya wa.	Happy New Year mother.  
Ẹ kú ìyèdún a sì ku pọ̀pọ̀ṣìnṣìn.	Happy New Year and happy celebration. 
Ẹ kú ìyèdún ẹ̀yin ọ̀rẹ́.	Happy New Year friends. 
Ẹ kú ìyèdún, ara ire là ó fi ṣọdún o.	Happy new year, may we celebrate in good health. 
Ẹ kú oríire o, odún ó ya abo.	Congratulations, compliment of New Year. 
Ẹ ṣeun, odún ó ya abo.	Thank you, compliment of New Year.
Ẹ káábọ̀ sí ọdún tuntun, odún ó ya abo.	Welcome to a New Year, compliment of the New Year.
Ẹ kú àjọ̀dún, ọdún á ya abo.	Happy anniversary, compliment for the new year.
Ọdún á ya abo fún gbogbo wa.	Compliment of the new year to everyone. 
Ẹ kú ọjọ́ mẹ́ta, ẹ sì kú ìpalẹ̀mọ ọdún.	It’s been a while, and happy New Year in advance.   
Gómínà ń kí wa pé a kú ìpalẹ̀mọ ọdún.	The governor is greeting us a happy new year in advance.
A kú ìpalẹ̀mọ ọdún, á bá wa láyé.	Happy New Year in advance, may we be alive to witness it. 
Ẹ̀ ń lọlé ọdún àbi? Ẹ kú ìpalẹ̀mọ́ ọdún o.	You are travelling for the celebration right? Happy New Year in advance.
Mo kíi yín o, ẹ kú ìpalẹ̀mọ ọdún.	I greet you, Happy New Year in advance
Ẹ kú ọ̀gbẹlẹ̀ yìí o baba.	compliment for dry season father. 
Oru yìí pọ̀, a kú ọ̀gbẹlẹ̀.	This heat is much, compliment for dry season.
Ẹ kú ọ̀gbẹlẹ̀ yìí ẹ̀yin àgbẹ̀.	Compliment for dry season farmers.
Ẹ kú iṣẹ́, a sì kú ọ̀gbẹlẹ̀.	Well done, and compliment for dry season. 
Ẹ̀rún ti dé, ẹ kú ọ̀gbẹlẹ̀.	Dry season is here. Compliment for dry season.  
Ẹ kú dédé àsìkòyìí, ẹ sì kú ọ̀dá yìí.	Compliment of this period, and compliment for dry season.
A kí àwọn ará ilú, ẹ kú ọ̀dá yìí.	We greet the citizens, compliment for dry season.
Mo ní ẹ kú ọ̀dá yìí.	I said compliment for dry season. 
Wọ́n fi iṣu ránṣẹ́ wọ́n sì ní kí n kíi yín kú ọ̀dá yìí.	He sent yam and also said I should say a compliment for dry season to you.  
Odò ti gbẹ, ẹ kú ọ̀dá yìí.   	The river is dry, compliment for dry season.
Ẹ ǹlẹ́ o, a kú ọ̀gìnnìtì.	Hello, compliment for cold season. 
Ẹ kú ojúmọ́, ẹ sì kú ògìnnìtì.	Good morning and compliment for cold season. 
Ẹ kú ògìnnìtì yìí ìya Péjú!	Compliment for this cold season Péjú’s mom!
À kú ògìnnìtì, ṣé ẹ ò rótùtú?	Compliment for cold season, I hope you are not cold?
Ẹ kú ọ̀gìnnìtì ẹ̀yin abiyamọ.	Compliment for cold season mothers. 
Ara ò le bí? Ẹ kú òtútù yìí.	I hope you are okay? Compliment for cold season. 
Arámìde, a kú òtútù yìí.	Arámìdé, compliment for the cold season. 
Ẹ kú ìjókò, a sì kú òtútù yìí.	Compliment for sitting and compliment for cold season. 
Ẹ kú oko o, ẹ sì kú òtútù yìí.	Compliment for farming and compliment for cold season.
Ẹ pẹ̀lẹ́, ẹ kú òtútù.	Sorry, compliment for cold season.  
Ẹ káàsán, ẹ sì kú ìgbà tó dé yìí.	Good afternoon and compliment for the new season. 
Ẹ kú ọjọ́ mẹ́ta, ẹ sì kú ìgbà tó dé yìí.	It’s been a while and compliment for the new season. 
Ẹ kú ìrin ọjọ́, a sì kú ìgbà tó dé yìí.	Compliment for the journey last time and compliment for the new season. 
Gbogbo ilé ńkọ́? Ẹ kú ìgbà tó dé yìí.	How is the family? Compliment for the new season. 
Ẹ kú ìgbà tó dé yìí ẹyin ọ̀rẹ́!	Compliment for the new season friends. 
Ẹ kú àsìkò yìí ẹ̀yin èyan mi!	Compliment for this time my people.
Ẹ kú ìgbádùn, ẹ sì kú àsìkò yìí.	Compliment for having fun and compliment for this time.
Ẹ kú àsìkò yìí ẹ̀yin olùgbọ wa!	Compliment for this time dear listener. 
Ẹ ṣeun ìya wa, ẹ kú àsìkò yìí.	Thank you our mother, compliment for this time.
Ṣé àlàáfíà ni? ẹ kú àsìkò yìí.	I hope you are fine? Compliment for this time.
Ó dábọ̀ o, kí Ọlọ́run má kọ àtúnrí.	Goodbye, we shall meet again. 
Ó dígbà o, kí Ọlọ́run má kọ àtúnrí.	Goodbye, we shall meet again. 
Ẹ ó gúnlẹ̀ ayò o, kí Ọlọ́run má kọ àtúnrí.	May you land safely, we shall meet again.  
Ẹ kílé o, kí Ọlọ́run má kọ àtúnrí.	Regards to the family, may we meet again.
Ọkọ̀ ire lẹ ó wọ̀ o, kí Ọlọ́run má kọ àtúnrí.	Safe ride, may we meet again.  
Ó dábọ̀ o, ìpàde wa bíi oyin.	Goodbye, see you later. 
Ẹ má pẹ̀ o, ìpàde wa bíi oyin.	Don’t stay long, see you later. 
Ẹ bá mi kí wọn lọ́hùn o, ìpàde wa bíi oyin.	Extend my greetings to them there, see you later.
Ẹ mú nǹkan bọ̀ o, ìpàde wa bíi oyin.	Come bearing gift, see you later. 
Ọkọ̀ á réfò o, ìpàde wa bíi oyin.	Safe ride, see you later. 
Ẹ kú ọjọ́ ìbí, Ọlọ́run kò ní ṣe èyí láṣe mọ.	Happy birthday, many happy returns. 
Ẹ kú àjọyọ̀ òní, Ọlọ́run kò ní ṣe èyí láṣe mọ.	Compliment for today’s merriment, many happy returns.
Ẹ kú àjọ̀dún o, Ọlọ́run kò ní ṣe èyí láṣe mọ.	Compliment for today’s anniversary, many happy returns
Ẹ kú ìkómọ òní, Ọlọ́run kò ní ṣe èyí láṣe mọ.	Compliment for today’s christening, many happy returns. 
Ẹ kú àpérò, Ọlọ́run kò ní ṣe èyí láṣe mọ.	compliment for conferencing, many happy returns. 
Ẹ kú oríire, ẹ kú oyè.	Congratulations, happy coronation. 
Ẹ kú oyè Bàbá Balógun.	Happy coronation War Chief. 
Mo báa yín yọ̀, ẹ kú oyè.	I rejoice with you, happy coronation.
Ìròyin ayọ̀ lèyí o, ẹ kú oyè.	This is a good news, happy coronation.
Ẹ kú ináwó, ẹ sì kú oyè.	Happy celebration and happy coronation. 
Ẹ kú ewu o ìyá ìkókó.	Compliment for giving birth baby’s mother. 
Ẹ kú ewu o bàbá ìkókó.	Compliment for giving birth baby’s father. 
Ẹ kú ewu ọmọ o.	compliment for giving birth.  
Mo báa yín yọ, ẹ kú ewu.	I rejoice with you, compliment for giving birth.   
Olúwa ṣeun o, ẹ kú ewu.	Thank God, compliment for giving birth. 
Ẹ kú ewu, mo yọ̀ fún ọ.	Compliment for giving birth, I celebrate you.
Ẹ kú oríire, mo yọ̀ fún ọ.	Congratulations, I celebrate you.
Ẹ kú àṣeyọrí, mo yọ̀ fún ọ.	Congratulations on your success, I celebrate you.
Ẹ kú ìgbéyàwó, mo yọ̀ fún yín.	Happy married life, I celebrate you.
Mo yọ̀ fún ọ, mo yọ̀ fúnra mi.	I celebrate you and celebrate myself.
Ẹ kú oríire, ayọ̀ abara tíntín.	Congratulations, compliment for giving birth. 
Ayọ̀ abara tíntín, a bímọ obìnrin.	Compliment for giving birth, we gave birth to a female child.
Ayọ̀ abara tíntín, mo yọ̀ fún ọ.	Compliment for giving birth, I celebrate you.  
Elédùmárè ṣeun, ayọ̀ abara tíntín.	Thank God, compliment for giving birth.
A ó wẹ̀ ẹ́ o, ayọ̀ abara tíntín.	It calls for celebration, compliment for giving birth.
Ẹ kú oríire ẹ sì ku ọwọ́ lómi.	Congratulations and compliment for giving birth, 
Inú mi dùn gan ni, Ẹ kú ọwọ́ lómi.	I am very happy, compliment for giving birth.
Ẹ kú ọwọ́ lómi, Èdùmàrè á wò ó.	Compliment for giving birth, may God protect him.
Ìya Títí, Ẹ kú ọwọ́ lómi.	Títí’s mom, compliment for giving birth. 
Ẹ kú ọwọ́ lómi bàbá.	Compliment for giving birth father.
Bàbá ti sùn? Àsùn wú o.	Bàbá has slept? Sleep well.
Ọmọ náà ń sùn! Àsùn wú o.	The baby is sleeping! Sleep well. 
Mo fẹ́ lọ sùn! Àsùn wú o.	I am going to sleep! Sleep well.
Ó dàárọ̀ ọ̀rẹ́ mi, àsùn wú o.	Good night my friend, sleep well. 
Iya ọlọ́mọ ń sùn lọ́wọ́! Àsùn wú o.	The new mother is sleeping! Sleep well. 
Ẹ pẹ̀lẹ́, ẹ kú ará fẹ́ra kù.	Sorry, compliment for losing your beloved.
Ó dun èmi náà, ẹ kú ará fẹ́ra kù.	I was pained too, compliment of your beloved. 
Ẹ kú ará fẹ́ra kù, ẹ jọ̀wọ́ ẹ má rò ó.	Compliment for losing your beloved, please don’t think about it.
Olórun á dúró ti ebí òkú, ẹ kú ará fẹ́ra kù.	May God uphold the family of the deceased, compliment for losing your beloved.
Ẹ kú ará fẹ́ra kù, ẹ jọ̀wọ́ ẹ má sukún mọ́.	Compliment for the losing your beloved, please don’t cry again.
Ẹ kú iṣẹ́ bàbá, àrokobọ́dún dé.	Well done father, compliment for farming.
Ẹ̀ ń gbin ẹ̀gẹ́ ni? àrokobọ́dún dé.	Are you planting cassava? Compliment for farming.
A kí àwọn àgbẹ̀ o, àrokobọ́dún dé.	We greet the farmers, compliment for farming.
Mo fẹ́ dáko! Àrokobọ́dún dé.	I want to farm! Compliment for farming.
A ti gbin àgbàdo tán! Àrokobọ́dún de o.	we have finished planting maize! Compliment for farming.    
Àrọyè o bàbá alágbẹ̀de!	Compliment for iron bending blacksmith!
Àrọyè là ń kí alágbẹ̀de.	Compliment for iron bending is the greeting for metalworkers. 
Ẹ kú iṣẹ́ o, Àrọyè o!	well done, compliment for iron bending!
Mò ń lọ ọ̀dọ alágbẹ̀de. Àrọyè o!	I am going to the smithy shop. Compliment for iron bending!
Mo kíi yín o baba, àrọyè o.	I greet you father, compliment for iron bending. 
À ń lọ oko ọdẹ. Àrìnpa o!	We are going hunting. Happy hunting. 
Bàba ọdẹ ti lọ? àrìnpa o!	The hunter has gone? Happy hunting.
Ó dábọ̀ o bàba ọdẹ, àrìnpa o!	Goodbye hunter, happy hunting. 
Ẹ má pẹ̀ kí ẹ tó dé o, àrìnpa o.	Don’t stay long, happy hunting.
Ẹ̀yin ọdẹ, àrìnpa o!	Hunters, happy hunting!
Àwọn ọmọdé ń kí ìyá Aláró wípé Asogun aro o.	The children are a saying a complimenting for fabric dyeing to the dyer.
Asogun aro ni a ń kí àwọn Aláró aṣọ.	Compliment for fabric dying is how we greet dyers.  
Bàbá bá ìyá aláṣo ni ìkàlẹ̀ ó sì kí pé Asogun aro o.	father met the dyer sitting and said compliment for fabric dyeing.
Asogun aro ni ọmọdé náà fi kí màmá àgbà Aláró. 	Compliment for fabric dyeing was the way the boy greeted the old dyer.  
Dídé tí mo dé ìsò Aláró, Asogun aro ń ṣubú lura wọn. 	Getting to the dyer store, compliment for fabric dyeing was everywhere.
Ojugbooro ni a ń kí àwọn onídìrí.	Compliment for making hairdo is how we greet hair dressers.
Àní ké kí ìyá onídìrí pé ojú gbooro o.	Àníkẹ́ compliment the hair dresser for making hairdo.
Mo kí ìyá mi ti o je onídìrí wípé ojú gbooro o.	I greet my mother who is a hair dresser for compliment for making haitrdo.
Ojú gbooro ni Bísí kí ìyá ilé wa.	Compliment for making hairdo was how Bisi greeted the woman in our house.
Ojú gbooro ó, òòyà ó yà o.	Compliment for making hairod, may the comb does its work. 
Ibí lẹ wà, àhunyà o!	Here you are, compliment for fabric waving. 
Wọ́n kí ahunṣọ pé àhunyà o.	They greeted the fabric with compliment for weaving fabric. 
Bọlá kí ahunṣọ ẹgbẹ́ ilé wọn pé àhunyà o.	Bola greeted the fabric weaver beside their house with compliment for weaving.
Ẹ kú iṣẹ́ o àhunyà o.	well done, compliment for fabric weaving. 
Àhunyà o, ṣe owó ń yá.	Compliment for weaving, how is business? 
Àbọrúbọyè bàbà!	Compliment for worshiping ifá deityfather.
Àbọrúbọyè là ń kí àwọn onífá.	Compliment for worshiping ifá deity is how we greet the ifa worshipers.   
Kúnlé kí bàbà rẹ wí pé Àbọrúbọyè o.	kunle greeted his father with compliment for worshiping ifá deity.
Mo kí bàbà náà pé Àbọrúbọyè.	I greeted the man with compliment for worshiping ifá deity.
Àbọrúbọyè nílé yìí ó, báyìí ni Ṣọlá kí wọn lọ́ọ̀dẹ̀ Fágbèmí.	Compliment for worshiping ifá deity in this house, that was how Ṣolá greeted at the Fagbèmis.
Ẹ kú àdúrà o, ọlọsẹ yóò gbà á o.	Compliment for prayng, may the ọlọsẹ diety accept your prayer.
Ẹ kú iwájú o, ọlọsẹ yóò gbà á o.	Compliment for arriving early, may the ọlọsẹ diety accept your prayer.
Àwa náà ń bọ̀, ọlọsẹ yóò gbà á o.	We are also coming, may the ọlọsẹ diety accept your prayer. 
Ẹ kú akitiyan, ọlọsẹ yóò gbà á o.	Compliment for your effort, may the ọlọsẹ diety accept your prayer
Ọlọsẹ yóò gbà á o, a ò ní ṣe é lásán.	May the ọlọsẹ diety accept your prayer, we won’t labour in vain.  
Ẹ kú ọjà, ajé rere yóò wọgbá.	Compliment for marketing and compliment for business profit. 
Àtà jèrè ó, ajé rere yóò wọgbá.	Wishing you business success and compliment for business profit.   
Ẹ kú iṣẹ́, ajé rere yóò wọgbá.	Well done, compliment for business profit.
Ajé rere yóò wọgbá o ìyá Bísí.	Compliment for business profit Bisi’s mom. 
Ẹ kú ọ̀rọ̀ ajé òní, ajé rere yóò wọgbá.	Compliment for todays business activities and compliment for business profit. 
Àdẹpa ogún o!	Happy hunting
Àdẹpa ogún bàbà ọdẹ.	Happy hunting hunter.  
Àdẹpa ogún là ń kí àwọn ọlọ́dẹ.	Happy hunting is how we greet the hunters. 
Ìyàwó òde kí ọkọ rẹ pé Àdẹpa o.	The hunter’s wife wished her husband happy hunting. 
Àdẹpa ó, Ọlọ́run yóò mú pípa wá o.	Happy hunting, may God grant you killing success. 
Aláyélúwà, kádé pẹ́ lórí kí bàtà pẹ́ lẹ́sẹ̀.	Great king, long live the king.
Kábíyèsí, Kádé pẹ́ lórí kí bàtà pẹ́ lẹ́sẹ̀.	Great king, long live the king.  
Kádé pẹ́ lórí kí bàtà pẹ́ lẹ́sẹ̀ là ń kí àláyélúwà láàfin.	Long live the king is how we greet the king at the palace. 
Moyírà fún Kábíyèsí, Kádé pẹ́ lórí kí bàtà pẹ́ lẹ́sẹ̀.	I roll on the floor for the king, long live the king.   
Kádé pẹ́ lórí kí bàtà pẹ́ lẹ́sẹ̀, bàbá ẹ̀ pẹ́ fún wa.	Long live the king, long may you reign sir. 
Àjẹgbó, àjẹtọ́, àjẹpẹ́ ni ti àwọn ìjòyè.	Long life, long live, long reign is for the chiefs
Oyè á mọ́rí o, Àjẹgbó, àjẹtọ́, àjẹpẹ́.	Compliment for coronation, long life, long live, long reign.
Bàbá olóyè, oyè yín yóò jẹ Àjẹgbó, àjẹtọ́, àjẹpẹ́.	Chief, long life, long live, long reign. 
Ẹ kú oriire òní, Àjẹgbó, àjẹpẹ́ àjẹtọ́.	Congratulations for this day, long life, long live, long reign.
Kábíyèsí òye yóò mó rí, Àjẹgbó, àjẹtọ́, àjepẹ́.	Great king long may you reign, long life, long live, long reign 
Ẹ kú ìbà bàbà olóye.	Compliment for paying homage chief.  
Ẹ kú ìbà àtàárọ̀.	Compliment for paying homage all day long.  
Ẹ kú ìbà kábíyèsí, ogbó, ató yín baba.	Compliment for paying homage great king, long live and long reign sir. 
Ẹ kú ìbà mi ìgbà gbogbo.	Compliment for paying homage to me all the time. 
Ẹ kú ìbà ó eyín ènìyàn mi.	Compliment for paying homage my people. 
Àrẹpọ́n o ìya wa.	Compliment for fabric dyeing mother. 
Àrẹpọ́n o ìyá Aláró.	Compliment for fabric dyeing dyer.  
Mo kí ìyá àgbà kú Àrẹpọ́n o.	I complimented the old woman for fabric dyeing. 
Àrẹpọ́n o, ẹ sì kú iṣẹ́.	Compliment for fabric dyeing and well done.  
Àwọn Aláró ń kí ara wọn pé Àrẹpọ́n o.	The dyers are complimenting one another for fabric dyeing.  
Àmọyè o bàba oníkòkò.	Compliment for moulding pot potter.  
Ẹ kú iṣẹ́, Àmọyè ni yóò jẹ́.	Well done, compliment for moulding pot  
Àmọyè ó ìyá mi.	Compliment for moulding pot mother. 
Àmọyè ni tàwọn òníkòkò.	Compliment for moulding pot is for the potters.   
Àmọyè ó ẹyin amọ̀kòkò!	Compliment for moulding pot potters! 
Ẹ kú iṣẹ́ bàbá, ẹmu á ṣẹ̀ o.	Well done sir, compliment for palmwine tapping
Baba ẹlẹ́mu, ẹmu á ṣẹ̀ o.	Palmwine tapper, compliment for palmwine tapping. 
Ẹ ti ń lọ oko ẹmu baba? ẹmú á ṣẹ̀ o.	You are going to the palmwine farm father? Compliment for palmwine tapping. 
Ẹmu á ṣẹ̀ ó baba.	Compliment for palmwine tapping father.
Àyánpéjú kí bàbá ìyá rẹ̀ pé ẹmu á ṣẹ̀ o.	Àyánpéjú complimented his grandfather for palmwine tapping. 
Ẹ kú ìkàlẹ̀ ó, mo kọ́tà mo kópè o.	Compliment for sitting and compliment for playing game. 
Mo kọ́tà mo kópè ó eyín ènìyàn mi.	Compliment for playing game my people. 
Mo kọ́tà mo kópè níbí yìí o.	Compliment for playing game here.
Mo kọ́tà mo kópè nílé ayò o.	Compliment for playing game in the game house. 
Ìdí ayo ni a ń kíni pé mo kọ́tà mo kópè.	At the game centre is where we compliment them for playing game.
Ẹ kú iṣẹ́ o bàbà, Àwẹ̀lú o.	Well done sir, compliment for swimming. 
Àwẹ̀lú o là n kì òmùwẹ̀.	Compliment for swimming is how we greet swimmers. 
Àwẹ̀lú o bàbá àgbà.	Compliment for swimming grandpa.  
Àwẹ̀lú o ìyá Táyọ̀!	Compliment for swimming Tayo’s mom! 
Àwẹ̀lú o ẹ̀yin òmùwẹ̀.	Compliment for swimming swimmers.  
Ẹ kú atótónu látàárọ̀.	Compliment for peacekeeping all morning.  
Ẹ kú atótónu ẹ̀yin ènìyàn mi.	Compliment for peacekeeping my people. 
Ẹ kú atótónu ìyá Bísí.	Compliment for peacekeeping Bisi’s mom.  
Ẹ kú atótónu, èrè ayọ̀ la ó gbà níbè.	Compliment for peacekeeping, may we reap the benefit.   
Ẹ kú atótónu, ẹ sì kú ọrọ̀ ìlú.	Compliment for peacekeeping and compliment for community service.  
Ẹ kú ọjọ́ mẹ́ta eyín ara ilé.	It has been a long time my people.  
Ẹ kú ọjọ́ mẹ́ta gbogbo mọ̀lẹ́bí.	It has been a long time family.  
Ẹ kú ọjọ́ mẹ́ta o, ṣé àlàáfíà lẹ wà?	It has been a long time, hope you are fine? 
Ẹ kú ọjọ́ mẹta eyín ọ̀rẹ́ mi.	It has been a long time my friends. 
Ẹ kú ọjọ́ mẹ́ta, ṣe ayọ̀ ni a báa yín?	It has been a long time, do I meet you well? 
Ẹ kú dédé ìwòyí gbogbo ilé!	Compliment for this period everyone! 
Ẹ kú dédé ìwòyí, ṣe ara le?	Compliment for this period, hope you are well? 
Ẹ kú dédé ìwòyí, ṣe àlàáfíà la báa yín?	Compliment for this period, hopw I meet you well?  
Ẹ kú dédé ìwòyí ẹ̀yin ọmọdé wọ̀nyí.	Compliment for this period you children.  
A kú dédé ìwòyí ẹ̀yin ọ̀rẹ́ mi.	Compliment for this period my friends. 
Ẹ kú ìjókòó gbogbo ilé.	Compliment for sitting everyone.  
Ẹ kú ìjókòó eyín àgbààgbà.	Compliment for sitting elders. 
Ẹ kú ìjókòó, babá ń bọ̀.	Compliment for sitting, father is coming. 
Ẹ kú ìjókòó, ayọ̀ ni yóò já sí.	Compliment for sitting, it shall end in joy.  
Ẹ kú ìjókòó ẹ̀yín ìyá mi.	Compliment for sitting my mothers. 
Bàbá ọdẹ ẹ kú iṣẹ́, owó á dẹ o.	Well done hunter, happy hunting. 
Ọwọ́ á dẹ o bàbá mi.	Happy hunting my father. 
Ọwọ́ á dẹ o bàba ọdẹ!	Happy hunting hunter!  
Ọwọ́ á dẹ o, ìgbé yóò dára.	Happy hunting, the forest shall be good.  
Ọwọ́ á dẹ o gbogbo ẹ̀yin ẹgbẹ́ ọdẹ.	happy hunting members of the hunting group.  
Ẹ pẹ̀lẹ́ ẹ sì kú aráfẹ́rakù.	Sorry and compliment for losing your beloved.  
Ẹ kú aráfẹ́rakù ti bàbá àgbà.	Compliment for losing your beloved grandfather.  
Ẹ kú aráfẹ́rakù, a ò ní rí irú rẹ̀ mọ́.	Compliment for losing your beloved, may we not experience such again. 
Ẹ kú aráfẹ́rakù, àwọn tókù yóò di irú digba.	Compliment for losing your beloved, the rest shall be great.  
Ẹ kú aráfẹ́rakù, ẹ sì kú akitiyan.	Compliment for losing your beloved and compliment for your effort. 
Ẹ kú òǹgbẹ, ẹ̀mí á ṣíkà.	Compliment for fasting, may you see the end. 
Ẹ kú òǹgbẹ, àdúrà yóò gbà.	Compliment for fasting, your prayer shall be answered.  
Ẹ kú òǹgbẹ, Ọlọ́run yóò san yín lẹ́san.	Compliment for fasting, God will reward you.
Ẹ kú òǹgbẹ oṣù yìí.	Compliment for fasting this month
Àwọn ará mọ́sálásí kí ara wọn kú òǹgbẹ.	The mousque goers compliment one another for fasting.  
Ẹ káàbọ̀ màámi.	Welcome mother.
Ẹ káàbọ̀ bàbá àgbà.	Welcome grandfather. 
Ẹ káàbọ̀ sì ilé àlàáfíà.	Welcome to a peaceful home.  
Ẹ káàbọ̀ ẹ̀gbọ́n mi.	welcome my senior brother /sister. 
Ẹ káàbọ̀ sì ẹgbẹ́ wa.	Welcome to our association. 
Ẹ kú ìpàdé, àdúrà wa yóò gbà.	Compliment for a successful meeting, our prayers shall be answerd.  
Ẹ kú ìpàdé ọmọ ẹgbẹ́ gbogbo.	Compliment for a successful meeting members.  
Ẹ kú ìpàdé ìlú.	Compliment for a successful meeting of the community. 
Ẹ kú ìpàdé, ọ̀rọ̀ ìlú yóò dára.	Compliment for a successful meeting, the community issues shall be better.  
Ẹ kú ìpàdé mọ̀lẹ́bí, ẹbí yóò dára.	Compliment for the successful meeting of the family, the family shall be better. 
Ẹ ṣeun, ẹ kú àìgbàgbé.	Thank you, compliment for not forgetting. 
Ẹ káàbọ̀, ẹ kú àìgbàgbé.	Welcome, compliment for not forgetting. 
Mo dúpẹ́ gidi gan-an ni, ẹ kú àìgbàgbé.	I am very grateful, compliment for not forgetting. 
Mo kíi yín ìya wa, ẹ kú àìgbàgbé.	I greet you mother, compliment for not forgetting. 
Ẹ kú àìgbàgbé, irú ẹ lẹ ó fi gbà á.	Compliment for not forgetting, may you get the same reward. 
Ẹ kú bọ́jọ́ ṣe rí, a rí tìwa ṣe.	Compliment for the day’s weather, ours shall be successful.  
Ẹ Káàsán nílé yìí, ẹ sì ku bí ọjọ́ ṣe ri.	Good afternoon to this household, compliment for the day’s weather. 
Ẹ kú bí ọjọ́ ṣe rí ìyá alátẹ.	Compliment for the day’s weather grocer. 
Ẹ kú bí ọjọ́ ṣe rí, gbogbo rẹ yóò rọ̀wá lọ́run. 	Compliment for the day’s weather, all shall be convenient for us.
Ẹ kú bí ọjọ́ ṣe rí, yóò sàn wá sí rere.	Compliment for the day’s weather, it shall be well with us. 
Ẹ kú bó ṣe ń lọ ẹ̀yin ará ìlú.	Compliment for the current state of things citizens.  
A kú bó ṣe ń lọ ẹyin ènìyàn mi.	Compliment for the current state of things my people. 
Ẹ kú bó ṣe ń lọ, ẹ sì kú àfaradà.	Compliment for the current state of things and compliment for perseverance.  
Olóyè kí gbogbo ènìyàn kú bó ṣe ń lọ.	The chief compliment everyone for the current state of things. 
Ẹ kú bí ó ṣe ń lọ ẹ̀yin ará Ẹdẹ.	Compliment for the current state of things the people of Ẹdẹ
Ẹ kúuṣẹ́ baba, ìgbà á ro.	Well done sir, compliment for palmwine tapping.  
Igbà á ro bàbá ẹlẹ́mu.	Compliment for palmwine tapping tapper. 
Igbà á rọ ni ti àwọn akọ̀pẹ.	Compliment for palmwine tapping is for the palmwine tapper. 
Mo rí bàbá akọ̀pẹ, mo sì kí wọn pé igbà árọ.	I saw the palmwine tapper and greeted him with compliment for palmwine tapping.  
Igbà á ro ni Bísí kí bàbá tí ó ń lọ oko ẹmu.	Compliment for palmwine tapping was the way Bisi greeted father that was going for plamwine tapping.  
Àrẹdú ó ìyá Aláró.	Compliment for fabric dyeing dyer.  
Mo bá ìyá Aláró ni ibi ìṣe ṣíṣe, mo sì kí wọn pé àrẹdú o.	I met the dyer while working and compliment her for fabric dyeing. 
Àrẹdú ó màmá mi.	Compliment for fabric dyeing mother.
Àrẹdú ó, ṣé dáadáa ní è wà?	Compliment for fabric dyeing, hope you are fine? 
Àrẹdú ó, yóò yọ re.	Compliment for fabric dyeing, it will come out good. 
Ẹ kú òde, ṣé òde dùn?	Compliment for attending party, was the party wonderful?
Ẹ kú òde, ẹ sì kú ìdìde.	Compliment for attending party and thanks for coming. 
Ẹ kú òde, ẹ̀ ó rẹ́mì gboore.	Compliment for attending party, may you live to get the reward. 
Ẹ kú òde ìnáwó.	Compliment for attending an eventful party 
Ẹ kú òde àná, ṣé kò rẹra?	Compliment for attending yesterday’s party, hope you are not stressed? 
Ẹ kú ìyálẹ̀ta, ṣé mo bá ìyá nílé?	Compliment for early morning period, hope mother is at home?
Ẹ kú ìyálẹ̀ta, ṣájé ń wá?	Compliment for early morning period, how is business? 
Ẹ kú ìyálẹ̀ta, bàbá mi ńkọ́?	Compliment for early morning period, how is my father?
Ẹ kú ìyálẹ̀ta níbí yìí, àwọn ará ilé ńkọ́?	Compliment for early morning period. How is family? 
Ẹ kú ìyálẹ̀ta nílé yìí o.	Compliment for early morning period to this household. 
Ẹ kú ìpàdé, ẹ sì kú kó lè da.	Compliment for successful meeting and compliment for goodwill. 
Ẹ kú kó lè da olórí ẹbí.	Compliment for goodwill head of family. 
Ẹ kú kó lè da, tiyín náà kò ní bàjẹ́.	Compliment for goodwill, yours too shall not be sour. 
Ẹ kú kó lè da ẹ̀yin olóyè.	Compliment for goodwill chiefs. 
Ẹ kú kó lè da, ayọ̀ tiwá náà kò ní bàjé.	Compliment for goodwill, our joy will not turn to sorrow.  
Ẹ kú ìlú, alálẹ̀ yóò gbè yín.	Compliment for community service, may the gods reward you.
Ẹ kú ìlú ẹ̀yin ará Ọ̀yọ́.	Compliment for community service people of Ọ̀yọ́. 
Ẹ kú ìlú, ìlú yóò tú bọ̀ tòrò.	Compliment for community service, may the community continue to be peaceful. 
Ẹ kú ìlú, kò ní tú mọ́ wa lórí.	Compliment for community service, may she not become desserted during our reign.   
Ẹ kú ìlú, yóò tú bọ̀ ju wá a ṣe.	Compliment for community service, we shall continue to succed.  
Ẹ kú gbogbo ìgbà mi ìyá mi.	Thanks for always being there mother. 
Ẹ kú gbogbo ìgbà wa olórí ẹbí.	Thanks for always being there head of family. 
Ẹ kú gbogbo ìgbà ìyá àgbà.	Thanks for always being there grandmother.  
Ẹ ṣeun, ẹ sì kú gbogbo ìgbà.	Thank you and thanks for always being there.
Àbúrò mi, o kú gbogbo ìgbà.	My brother, thanks for always being there. 
Ẹ kú ọ̀rọ̀ ìlú, a tú wá lára.	Compliment for community service, it shall be well with us.
Ẹ kú ọ̀rọ̀ ìlú, kò ní bàjé lórí wa.	Compliment for community service, may she not become desserted during our reign.
Ẹ kú ọ̀rọ̀ ìlú báálẹ̀.	Compliment for community service head of village. 
Ẹ kú ọ̀rọ̀ ìlú ẹ̀yin olólùfẹ́ wa.	Compliment for community service fans. 
Ẹ kú ọ̀rọ̀ ìlú, àwọn bàbá ńlá wa yóò gbèjà wa.	Compliment for community service, may our four fathers come to our rescue.   
Ẹ kú àdúrà, àdúrà yóò gbà.	Compliment for praying, your prayers shall be answered. 
Ẹ kú àdúrà, Ọlọ́run yóò gbọ́ ẹ̀bẹ̀ wa.	Compliment for praying, may God listen to our plea.  
Ẹ kú àdúrà, ṣé ìya wa ti délé?	Compliment for praying, is our mother home now? 
Ẹ kú àdúrà àná.	Compliment for yesterdays prayer.   
Ẹ kú àdúrà, Olódùmarè yóò gbọ́ tiwa.	Compliment for praying, may God listen to us. 
Ẹ kú odò ẹ̀yin ọ̀rẹ́ mi.	compliment for fetching water friends.
Ẹ kú odò ìyá mi.	compliment for fetching water mother. 
Ẹ kú odò, bàbá mi ńkọ́?	Compliment for fetching water, where is my father?
Ẹ kú odò, ṣé ẹ ti ṣetàn?	Compliment for fetching water, are you done? 
Ẹ kú odò ìya Bólá.	Compliment for fetching water Bola’s mom.
Ẹ kú ọwọ́ lómi, ọmọ náà yóò mọ̀ wá.	Compliment for giving birth, may the child live to know us.  
Ẹ kú ọwọ́ lómi, a ó jère rẹ̀.	Compliment for giving birth, may we reap the benefit.  
Ẹ kú ọwọ́ lómi ìya Kólá.	Compliment for giving birth Kólá’s mom.
Ẹ kú ọwọ́ lómi, Èdùmàrè á wò ó.	Compliment for giving birth, may God watch over him/her. 
Ẹ kú oríire, a sì kú ọwọ́ lómi.	Congratulations and compliment for giving birth. 
Ẹ káàsán ìya Túndé, ẹ kú ọjọ́ gbọọrọ.	Good afternoon Túndé’s mom, long time no see.  
Ojú yín rè é, ẹ kú ọjọ́ gbọọrọ.	This is your face, long time no see.  
Àwọn ará Èkó dé, ẹ kú ọjọ́ gbọọrọ.	Lagos people have arrived, long time no see. 
Ẹ kú ọjọ́ gbọọrọ, ẹ kú àìbèère ẹni.	Long time no see, compliment for not asking after me.  
Ẹ kú ọjọ́ gbọọrọ, gbogbo ilé ńkọ́?	Long time no see, how is family?  
A kí yín ẹ kú ìdìde o.	We greet you, thank you for coming.
Ẹ kú ìdìde là á kí ẹni tó fi tiẹ̀ sílẹ̀ gbọ́ tẹni.	Thank you for coming is how we greet those who left their work to attend to one.
Mi ò mọ̀ pé ẹ tún lè wá, ẹ ṣé ẹ kú ìdìde.	I never knew you could come, thank you for coming. 
Ṣé o ti kí wọn kú ìdìde?	Have you not thank them for coming?
Bọlá ti kí wọn kú ìdìde.	Bola has thanked them for coming. 